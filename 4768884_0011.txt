4

liberae evaderent, statim nos orator in mediam rem inducit, doeens hoe certamen esse inter se
ipsum et Alcibiadem et Niciam, quorum unum aliquem exilio decem annorum mulctari necesse
sit. Allatis deinde nonnullis quibus illud Atheniensium institutum ostracismi‚ quem vocabant
vituperaret, quae mihi quidem, ut infra accuratius explicabo, non satis apta et convenientia vi-
dentur, pergit, eur ipsi eausa dicenda sit.

Esse se accusatum crimine alieni a populari causa animi (μισοδημία) et studii novarum
rerum (στασιωτεῖαι), utrumque autem affirmat jam confectum esse, quum eodem crimine jam qua-
ter in jus vocatus omni culpa liberatus sit.

J am transit ad id quod totius orationis quasi summa et eaput est, ad incusandum Al-
cibiadem. Illum esse non minus propter morum pravitatem detestabilem quam reipublicae
periculosum. Quippe illum civibus persuasisse, ut sociorum tributa duplicarent, eoque effecisse ut
eorum animi ab Atheniensibus abalienarentur. Praeterea eum permulta documenta superbiae non
ferendae edidisse, velut in Calliam uxoris fratrem, cujus etiam vitae insidias struxisset, in Aga-
tharchum pictorem, quem invitum vi retinuisset et coegisset, ut domus suae interiora pictura ornaret,
in Tauream quendam, quem sibi aemulum verberibus a publicis ludis amovisset. Foedissimam
autem scelestissimamque societatem eum iniisse cum Melia muliere quadam, ex qua quum ipse
evertendae ejus patriae auctor fuisset, filium contra quam jus et fas esset procreasset. Ex his
rebus satis apparere eum quum palam se popularem populique fautorem jactaret, et cives sin-
gulos despicere et illudere, neque reipublicae leges ne minima quidem reverentia prosequi.
Eundem enim Olympiae sacra vasa publica ab architheoris mutuatum constituto tempore non red-
didisse, sed pro suis in solenni pompa prae se tulisse, ita ut Athenienses ceteris Graecis qui
aderant ludibrio et derisui essent, eundem ibi in socios ita se gessisse, ut non civis inter cives,
sed dominus inter subditos versari videretur. Quibus de causis non se ipsum, sed illum dig-
num esse, qui exilio decem annorum multaretur. Quod attineat ad utriusque gentem, nullum
ex suis majoribus unquam tale quidquam expertum esse, in Alcibiadis autem gente antiquitus
inveterasse istam multam et quasi gentiliciam esse, nam et maternum et internum avum AJ-
cibiadis e patria olim ejectos esse.

Ad extremum Alcibiadi potissimum eam multam esse aptissimam, quippe qui alio modo
in jus vocari nequeat, quum ille causam dicere adhuc aut recusaverit, aut sodalium et amicorum
ope sese eripuerit, ipse vero , quod supra jam dictum est, quater jam ab judicibus absolutus sit.
Sub finem orationis sua in rempublicam beneficia enumerat et narrat, se legatum venisse in
Thessaliam, Macedoniam, Molossiam‚ Thesprotiam, Italiam, Siciliam, et quocunque venisset se
vel infestos reconciliasse, vel novos socios Atheniensibus adjunxisse, vel alios ab hostibus abar
lienasse; denique se pro suis facultatibus rempublicam adjuvisse et in ludis publicis (εῧιινδρίᾳ καὶ
λαμπάδι καὶ τραγῳδοῖς) victorem fuisse.

Haec fere sunt, quae oratione nostra continentur, quam in Alcibiadem scriptam esse,
nemo negabit, multo difficilius est ad dijudicandum, quis eam scripserit.

Quum in oratione ipsa Andocides neque suum neque cujusquam ex suis nomen profiteatur,
primum mihi quaerendum esse videtur, quis Andocidis eam esse, nobis tradiderit. Legimus in

